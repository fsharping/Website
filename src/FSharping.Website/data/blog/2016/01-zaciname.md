První den v měsíci. Navíc pondělí! Ideální den na to, začít něco nového. Pravda, stylovější by to bylo prvního ledna, ale vzhledem k moji (ne)aktivitě přes svátky musíme vzít za vděk první únor. Tak tedy vítejte na FSharpingu! Dnes poprvé.

[comment]:Perex

O co nám společně s [Jirkou Pénzešem](http://jirka.penzes.cz/) jde, se lze dočíst na [hlavní stránce](/), nicméně bych rád zopakoval hlavní myšlenku, která dala vzniknout FSharpingu:

> Vzdělávat sebe, vzdělávat ostatní.

Beze strachu, bez trémy, bez nějakého kastování na přednášející polobohy a tiše poslouchající lamy. Přijít na sraz a promluvit o svých zkušenostech s vývojem v F# může každý. Napsat blogpost může každý (*stačí si forknout [zdrojáky](https://github.com/fsharping/Website), přidat článek a poslat pull request*). Cílem je pouze a jenom vzdělávání, rozšiřování obzorů a v neposlední řadě i možnost natrénovat si veřejné vystupování/přednášení pro IT komunitu, což je speciálně pro mě osobní téma roku 2016.

Věřím, že se nám to povede a že se budeme v letošním roce (ne)pravidelně setkávat. A že si to užijeme.


